# Haaga-Helian opettajat HHO ry
# Tietosuojaseloste

## Rekisterinpitäjä
Haaga-Helian opettajat HHO ry

Ratapihantie 13

00520 Helsinki

## Rekisterinpitäjän yhteyshenkilö
Yhteyshenkilömme kaikkia tätä rekisteriä koskevissa asioissa on

Haaga-Helian opettajat HHO ry:n hallitus

Puheenjohtaja: Kristiina Huff, [kristiina.huff@haaga-helia.fi](mailto:kristiina.huff@haaga-helia.fi)

Voit kysyä tarkempia tietoja tästä tietosuojaselosteesta tai henkilötietojesi käsittelystä ottamalla yhteyttä näihin yhteyshenkilöihin.


## Henkilötietojen käsittelyn tarkoitus ja oikeusperusta
Keräämme ja käsittelemme vain sellaisia henkilötietoja, jotka ovat välttämättömiä yhdistyksen toiminnan, jäsenrekisterin ylläpidon ja tapahtumien järjestämisen kannalta. Käsittelemme henkilötietoja seuraaviin tarkoituksiin:

### Yhdistyksen jäsenrekisterin ylläpito
Käsittelemme jäsentemme ja jäseneksi hakevien henkilötietoja täyttääksemme yhdistyslain (503/1989) 11 §:n mukaisen velvoitteen yhdistyksen jäsenrekisterin ylläpidosta. Henkilötietojen käsittely perustuu siis tällöin tähän lakisääteiseen velvoitteeseen.

### Tapahtumailmoittautumisen yhteydessä kerätyt tiedot
Käsittelemme henkilötietoja tapahtumailmoittautumisen käsittelemiseksi, tapahtuman järjestämiseksi ja osallistumismaksun perimiseksi. Tietojen käsittely perustuu tällöin ilmoittautumisen yhteydessä tehtyyn sopimukseen tapahtumaan osallistumisesta.

### Yhdistyksen hallituksen jäsenten sekä muiden toimihenkilöiden tiedot
Keräämme ja käsittelemme hallituksen jäsenten ja toimihenkilöiden tietoja yhdistyksen toiminnan ja kyseisten tehtävien asianmukaiseksi hoitamiseksi. Tietojen käsittely perustuu lakisääteiseen vaatimukseen ilmoittaa yhdistyksen hallituksen tiedot Patentti- ja rekisterihallitukselle, sääntöjenmukaiseen velvollisuuteen ilmoittaa yhdistyksen hallituksen ja toimihenkilöiden tiedot Suomen korkeakoulujen ja toisen asteen opettajat SKO ry:lle ja Opettajien ammattijärjestö OAJ ry:lle sekä muilta osin yhdistyksen oikeutettuun etuun luottamushenkilöiden tietojen ylläpidosta.

### Yhdistyksen sekä yhdistyksen hallituksen kokousten osallistujien kirjaaminen
Kokousten osallistujien nimet sekä heidän käyttämänsä puheenvuorot kirjataan kokouspöytäkirjaan hyvän pöytäkirjatavan mukaisesti. Henkilötietojen käsittely perustuu tällöin yhdistyksen oikeutettuun etuun noudattaa hyvää hallintotapaa.

### Yhdistyksen kirjanpito
Yhdistyksen kirjanpidossa säilytetään henkilötietoja kirjanpito- ja yhdistyslakien sekä hyvän kirjanpitotavan mukaisesti. Henkilötietojen käsittely perustuu siis tällöin näihin lakisääteisiin vaatimuksiin.

## Säännönmukaiset tietolähteet
Keräämme ja käsittelemme henkilötietoja, jotka annat meille, kun
*	Täytät jäsenliittymislomakkeen
*	Ilmoittaudut tapahtumaan ilmoittautumislomakkeella tai sähköpostitse
*	Haet yhdistykseltä kulukorvausta
*	Osallistut yhdistyksen tai sen hallituksen kokoukseen
*	Jätät yhteystietosi yhdistyksestä erottuasi eläköitymisen tms. yhteydessä.

Liittyessäsi jäseneksi ilmoitat OAJ ry:lle liittymislomakkeessa kysytyt tiedot. OAJ:n jäsenrekisteriin on pääsy HHO ry:n vastuuhenkilöillä ja OAJ:n luottamushenkilöillä. Haaga-Helian opettajat HHO ry:n jäsenasioiden vastaava pitää yhteyttä OAJ:hin jäsenrekisteriasioissa. HHO ry ei pidä omaa jäsenrekisteriä. 
*	Haaga-Helian opettajat HHO ry:n jäsenasioiden vastaava on Maria Ruohtula, [maria.ruohtula@haaga-helia.fi](mailto:maria.ruohtula@haaga-helia.fi).

Kullakin tapahtumailmoittautumislomakkeella ilmoitetaan ne pakolliset tiedot, joiden antaminen on edellytyksenä kuhunkin tapahtumaan osallistumiseksi. Kun osallistut yhdistyksen tai sen hallituksen kokoukseen, nimesi ja käyttämäsi puheenvuorot kirjataan kokouksen pöytäkirjaan.

Lisäksi keräämme tietoja Opettajien ammattijärjestö OAJ ry:n jäsenrekisteristä. 
*	[Opettajien ammattijärjestö OAJ ry:n tietosuojaseloste](https://www.oaj.fi/oaj/oajn-tietosuojaseloste/)

## Rekisterin tietosisältö
Keräämme ja käsittelemme seuraavia henkilötietoryhmiä:
*	Perustiedot, kuten nimi ja yhteystiedot (sähköposti, puhelinnumero, osoite)
*	Tapahtumien osallistumistiedot
*	Hallituksen jäsenten ja toimijoiden osalta kyseistä tehtävää koskevat tiedot

## Säännönmukaiset tietojen siirrot ja luovutukset
Yhdistyksen jäsenten tiedot tallennetaan Opettajien ammattijärjestön OAJ ry:n jäsenrekisteriin ja niitä käsitellään siellä [OAJ:n tietosuojaselosteen](https://www.oaj.fi/oaj/oajn-tietosuojaseloste/) mukaisesti.

Haaga-Helian opettajat HHO ry käyttää henkilötietojen käsittelyssä Haaga-Helia ammattikorkeakoulu Oy:n tietojärjestelmiä sekä Microsoftin ja Googlen pilvipalveluita.
*	[Haaga-Helia ammattikorkeakoulu OY:n tietosuojalauseke](https://www.haaga-helia.fi/fi/tietosuoja)
*	[Googlen tietosuojakäytäntö](https://policies.google.com/privacy?hl=fi)
*	[Microsoftin tietosuojalauseke](https://privacy.microsoft.com/fi-fi/privacystatement)
Edellä mainitun lisäksi henkilötietoja ei luovuteta Haaga-Helian opettajat HHO ry:n ulkopuolelle paitsi viranomaisen pyyntöön vastaamiseksi lainsäädännön edellyttämässä laajuudessa.

## Tietojen siirto EU:n tai ETA:n ulkopuolella
Osaa tiedoista käsitellään Haaga-Helia amk Oy:n palveluissa sekä Googlen tai Microsoftin pilvipalveluissa, jolloin käsiteltävät tiedot voivat sijaita EU:n tai ETA:n ulkopuolella. Haaga-Helia amk Oy ei pääsääntöisesti siirrä tietoja EU:n tai ETA:n ulkopuolelle. Google ja MIcrosoft ovat sitoutuneet noudattamaan pilvipalvelujensa osalta EU:n yleistä tietosuoja-asetusta ja Privacy Shield viitekehystä. 
*	[Haaga-Helia ammattikorkeakoulu OY:n tietosuojalauseke](https://www.haaga-helia.fi/fi/tietosuoja)
*	[Googlen tietosuojakäytäntö](https://policies.google.com/privacy?hl=fi)
*	[Microsoftin tietosuojalauseke](https://privacy.microsoft.com/fi-fi/privacystatement)
Edellä mainitun lisäksi tietoja ei siirretä Euroopan unionin tai Euroopan talousalueen ulkopuolelle.

## Henkilötietojen säilyttäminen
&#9657;`Jäsenliittymislomake`: Jäsenliittymislomakkeen tiedot menevät suoraan OAJ ry:n rekisteriin eikä Haaga-Helian opettajat HHO ry pidä omaa rekisteriä jäseneksi hakijoista.

&#9657;`Jäsenrekisteri`: Haaga-Helian opettajat HHO ry:n hallitus voi tarvittaessa ilmoittaa Opettajien ammattijärjestön OAJ ry:n jäsenrekisteriin tietojen poistosta jäsenen erotessa ja ne poistetaan sieltä [OAJ:n tietosuojaselosteen](https://www.oaj.fi/oaj/oajn-tietosuojaseloste/) mukaisesti.

&#9657;`Tapahtumailmoittautumiset`: Tapahtumiin osallistuvien nimet lisätään tapahtumakuvaukseen ja sitä kautta toiminnantarkastukseen ja kirjanpitoon hyvän hallintotavan mukaisesti. Tietoja säilytetään, kunnes tapahtuman mahdollinen osallistumismaksu on toteutunut ja tapahtumaan liittyvä tarpeellinen tiedotus ja raportointi sekä sen kuluihin liittyvä kirjanpito on tehty.

&#9657;`Yhdistyksen hallituksen jäsenten sekä muiden toimihenkilöiden tiedot`: Poistetaan asianomaisen pyynnöstä.

&#9657;`Pöytäkirjat`: Yhdistyksiä koskevan kirjanpitovelvoitteen vuoksi kokouspöytäkirjoja säilytetään vähintään kymmenen vuoden ajan.

&#9657;`Kirjanpito`: Yhdistyksen talouden- ja kirjanpitovelvoitteista on määrätty muun muassa kirjanpito- ja yhdistyslaeissa. Täten henkilötiedot, esimerkiksi kirjanpidossa, tositteissa tai muissa vastaavissa talouden ja kirjanpidon asiakirjoissa, säilötään edellä mainittujen lakien mukaisesti vähintään kymmenen vuoden ajan.

## Rekisterin suojauksen periaatteet
__Manuaalinen aineisto__

Lähtökohtaisesti emme käsittele tietoja manuaalisesti, eikä HHO ry:llä ole manuaalista rekisteriä. Mikäli henkilötietoja luovutetaan meille manuaalisesti, esimerkiksi tapahtuman kulukorvauslomakkeella, tiedot muutetaan sähköiseen muotoon ja manuaalinen aineisto tuhotaan.

__Sähköisesti tallennetut tiedot__

Kaikkia henkilötietoja käsitellään luottamuksellisina. Pääsy henkilötietoihin on rajattu vain yhdistyksen hallitukselle sekä hallituksen ulkopuolisista toimihenkilöistä niille, joiden tehtävien asianmukainen hoitaminen sitä edellyttää. Sähköisessä muodossa olevat tiedot on myös suojattu asianmukaisin teknisin toimenpitein.

## Rekisteröidyn oikeudet
Kaikki näitä oikeuksia koskevat pyynnöt ja vaatimukset tehdään kohdassa Rekisterinpitäjän yhteyshenkilö mainitulle rekisterin yhteyshenkilölle. 

__Oikeus saada pääsy tietoihin__

Sinulla on oikeus saada vahvistus siitä, käsittelemmekö sinua koskevia henkilötietoja. Mikäli henkilötietojasi käsitellään, sinulla on oikeus saada jäljennös tiedoista ja tarkastaa tietosi.

__Oikeus vaatia tiedon korjaamista__
Sinulla on myös oikeus vaatia rekisterissä olevan itseäsi koskevan virheellisen tiedon korjaamista tai puutteellisten tietojen täydentämistä. 

__Oikeus poistaa tiedot__

Sinulla on oikeus saada rekisterinpitäjä poistamaan sinua koskevat henkilötiedot ilman aiheetonta viivytystä. Huomaa kuitenkin, että sellaisia henkilötietoja, jotka ovat välttämättömiä tässä tietosuojaselosteessa määriteltyjen käyttötarkoitusten toteuttamiseksi tai joiden säilyttämistä laki edellyttää, ei voida poistaa.

__Oikeus vastustaa käsittelyä ja vaatia käsittelyn rajoittamista__

Silloin, kun käsittely perustuu oikeutettuun etuun, sinulla on oikeus vastustaa henkilötietojesi käsittelyä eli pyytää, että niitä ei käsiteltäisi ollenkaan. Voit myös tietyissä tilanteissa vaatia käsittelyn rajoittamista. 

__Oikeus tehdä valitus valvontaviranomaiselle__

Mikäli koet, että henkilötietojesi käsittely ei ole ollut asianmukaista, voit reklamoida siitä 2. kohdassa mainitulle rekisterin yhteyshenkilölle. Lisäksi sinulla on oikeus tehdä valitus valvontaviranomaiselle, jos katsot, että henkilötietojen käsittelyssä rikotaan asetusta. Suomessa tämä valvontaviranomainen on tietosuojavaltuutettu, jonka yhteystiedot löydät [tietosuojavaltuutetun toimiston verkkosivuilta](https://tietosuoja.fi/fi/etusivu).


## Tietosuojaselosteen muuttaminen
Meillä on oikeus muuttaa tätä tietosuojaselostetta. Ilmoitamme muutoksista yhdistyksen tiedotuskanavilla, mm. www-sivuilla. Viimeisin versio tästä tietosuojaselosteesta löytyy yhdistyksen www-sivulta.

_Tämä seloste on viimeksi päivitetty 5.5.2024. // HHO ry hallitus_
